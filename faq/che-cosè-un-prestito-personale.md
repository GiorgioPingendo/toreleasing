---
title: Differenza tra prestito personale e cessione del quinto
sub_title: "La Cessione del Quinto rientra nella categoria dei prodotti del
  credito al consumo: è un finanziamento dedicato ai lavoratori dipendenti
  pubblici o privati e ai pensionati in cui la rata di rimborso viene trattenuta
  in busta paga o sul cedolino della pensione direttamente dal datore di lavoro
  o dall'ente.  È regolato dalla legge 180/1950 ed è una forma di prestito
  garantito a tasso fisso, nel quale l’incasso delle quote avviene per mezzo di
  trattenuta, effettuata direttamente sullo stipendio dal datore di lavoro, che
  provvederà a versare la quota all’Istituto Finanziario erogante.  L’operazione
  è accompagnata da garanzie assicurative, contro il rischio di credito o di
  morte del cedente.  Il contratto di prestito stipulato tra lavoratore-cedente
  e ente erogatore-cessionario (Agos Ducato) prevede il finanziamento al primo
  di un importo pari al quinto dello stipendio, moltiplicato per il numero di
  mesi di durata del contratto, dedotti l’interesse computato anticipatamente,
  il costo del bollo, un insieme di commissioni e provvigioni. Il datore di
  lavoro–ente ceduto (ATC) a cui il contratto viene notificato, provvede al
  versamento delle quote direttamente all’ente erogatore.  Un Prestito Personale
  è un finanziamento che, in caso di esito positivo della richiesta, viene
  liquidato direttamente al cliente.  Nel dettaglio, i Prestiti Personali sono
  finanziamenti non finalizzati, cioè la motivazione per la quale viene
  richiesto il prestito non è vincolata. Tale importo viene corrisposto ad un
  tasso di interesse (TAN) solitamente fisso e rimborsabile attraverso un piano
  di ammortamento caratterizzato da rate costanti. Rientrando nell'ambito dei
  prestiti non finalizzati, i finanziamenti personali vengono erogati
  direttamente al richiedente, senza l'intermediazione di un
  convenzionato/rivenditore di beni/servizi. La somma viene versata sul conto
  corrente del richiedente attraverso un accredito diretto o, in alternativa,
  viene erogata tramite un assegno. I finanziamenti personali Agos vengono
  solitamente concessi per una cifra massima di 30.000 euro, in modo da
  garantire la sostenibilità dell'intero processo di restituzione del
  denaro.  Le categorie di persone che possono avanzare una richiesta di
  finanziamento al fine di ottenere finanziamenti personali calibrati sulle loro
  diverse possibilità ed esigenze sono dipendenti, lavoratori autonomi e
  pensionati.  Sul fronte della garanzia, i finanziamenti personali vengono
  solitamente concessi senza garanzie reali al di fuori della certificazione di
  un reddito fisso, anche se, talvolta, può essere richiesta la presenza di un
  coobbligato che, sottoscrivendo il contratto di finanziamento, presti in
  favore della Società finanziaria garanzia fidejussoria per il puntuale e
  completo adempimento degli obblighi derivanti dal contratto medesimo,
  costituendosi garante del pagamento delle rate mensili del finanziamento
  concesso e di quant’altro dovuto in dipendenza delle clausole che regolano il
  contratto."
order: 1
---
